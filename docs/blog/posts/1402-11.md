---
Title: Monthly reports, Bahman 1402- February 2024
draft: false
direction: rtl
language: fa
date: 2024-02-23
---
قصد دارم که گزارش این ماه رو به فارسی بنویسم. هنوز قالب‌ها و ایده‌های مشخصی رو برای این وبلاگ در نظر نگرفتم. با خودم گفتم که قدم اول که درست کردن یک محیط هست رو وردارم و بعد به ساختار و بهتر کردنش فکر کنم. 
فرم نوشتن و محتوا هم از اون دسته چیزهایی هست که هنوز تصمیم کاملی رو براش نگرفتم :)
<!-- more -->

## تحقیقات و دانشگاه
بعد از تلاش‌های ناکام مانده ماه‌های پیش برای پیدا کردن موضوع مناسب با علایق و زمینه‌‌ی‌کاری استادم، به یک ایده رسیدم. شروع ایده این هست که روی OpenWhisk یک آنالیز کلی انجام بدم و یک سری متریک‌ها رو محاسبه کنم. استادم نسبت به این موضوع so-so بود. میگفت متریک‌هایی رو که باید بررسی کنی خیلی زیاده میشه و خیلی بیشتر از یک تز ارشد خواهد بود. هنوز در حد ایده باقی مونده و من داکیومنتی از جزییات آماده نکردم. حتی فعلا پیاده‌سازی اولیه و پیدا کردن ابزارها رو هم انجام ندادم. توی این ماه با خودم قرار گذاشتم که موضوع رو تقریبا مشخص کنم و از این ندانم کاری‌ها بیام بیرون. <br/>
برای پروژه‌ی یکی از درس‌ها قرار بود که دو مدل resnext50 و wide-resnet50-2 رو روی دیتاست cifar10 و cifar100 پیاده کنیم. یک fault injector طراحی کنیم که به میزان bit error rate داده شده به صورت رندوم به یکی از بیت‌ وزن‌های مدل تزریق اشکال کنه. بعد هم مدل رو prune کنیم و دوباره این فرایند تکرار شه. این پروژه برام جالب بود.<br/>
یک هفته‌ای این بهمن رو هم به صحیح کردن تمرین‌ها و پروژه‌ی درسی که TA بودم گذشت. تجربه‌های جالبی رو برام داشت. <br/>
**اول:** جلسه‌ی دفاع یک جلسه رسمیه، استاد راهنما، مشاور، داور و مسئول تحصیلات تکمیلی هر کدوم وظایف تعریف شده‌ای دارند. اینکه سر وقت حاضر بشن یکی از بدیهی ترین حقیه که دانشجو میتونه از هر کدوم از این اشخاص داشت باشه. متاسفانه یکی از دفاع‌هایی که شرکت کردم، به خاطر فراموش کردن زمان دفاع توسط مسئول تحصیلات تکمیلی، کنسل شد. ناباورانه بود برام.<br/>
**دوم:** میشه ابهام‌ها و سوال‌هایی که وجود داره و توی جلسه‌ی پیش دفاع پرسید و دانشجو رو توی جلسه‌ی دفاع پیش چشم کسانی که حاضر هستند، گیر ننداخت. درسته که ممکنه ایرادی وجود داشته باشه ولی به نظرم فرد توی جلسه‌ی دفاع به حد کافی استرس داره و میشه با نپرسیدن این سوال‌ها کمی از استرسش رو کم کرد.<br/>
**سوم:** دفاع‌ها خوبن و بعد از تموم شدن دفاع یک شادی به‌وجود میاد، از نتیجه بخش بودن این زمان گذاشته شده برای تحقیق و پژوهش. این لحظه‌ها رو دوست دارم که شاهد دیدنشون باشم.
## کتاب
این ماه کتاب جدیدی رو شروع به خوندن نکردم. کتاب‌های قبلی رو که در حال خوندن بودم ادامه دادم، روزها در راه مسکوب و فکر آزادی فریدون آدمیت. فضایی که Goodreads ایجاد میکنه برخلاف UI که ممکنه خیلی راحت نباشه، رو دوست دارم. آشنا شدن با افراد جدید بر اساس خوانده شده‌هایشان. 
## سم زدایی شبکه های اجتماعی یا Socail Media Detox؟
تقریبا پنج سال میشه که از توییتر به صورت روزانه یک یا دو ساعت استفاده میکنم. منظورم از استفاده کردن، خواندن توییت‌های بقیه است وگرنه نوشتن و توییت کردن در آن‌ فضا خیلی برام سخت شده.  تغییر فضا  رو نسبت به چندین سال پیش احساس کنم، تفاوت‌ها رو اگه بخوام دسته بندی کنم:<br/>
**اول:** توییتر فضایی برای نوشتن بود (قبلا البته). رشتو‌هایی رو میدیدم که تجربه‌ی آدم‌هایی بود که توی اینستاگرام نمیتونستی پیداشون کنی ولی اینجا راحت مینوشتن. برام ارزشمند و جدید بود. الان خیلی کمتر شده این رشتو‌ها. از طرفی با سیاست‌های فعلی توییتر، بیشتر عکس‌ها و فیلم‌ها promote میشن و حتی اگر یک لحظه به تایملاین قبل از لود شدن محتواهای تصویری نگاه کنی، میبینی که غالب توییت‌های موجود یک عکس رو حداقل دارن. <br>
**دوم:** به حدی اکانت‌های سایبری و فیک زیاده شده که بیشتر نوشته‌های بیخود و بی محتوا رو میبنی.<br/>
**سوم:** قبلا دوستان خودم بیشتر فعال بودن اینجا و بیشتر صحبت میکردیم، کامنت میذاشتیم ولی الان خلوت تر شده. این خلوتی روی نوشتن خودم هم اثر گذار بوده. دوری و ننوشتن بعد از یک مدتی سخت کرده برام نوشتن توی این پلتفرم رو.
ولی هنوز یک قابلیت توییتر رو دوست دارم و اون سرچ در بین توییت هاست. هنوز هم اولین کاری که بعد از دین یک فیلم، خوندن یک کتاب میکنم سرچ کردن اسم اون‌ها توی توییتره. خوندن تجربه‌ی افراد از فضاهایی که قصد رفتنشون رو دارم یا فعالیت‌های مورد علاقه‌ام از توییت‌هاشون برام لذت بخشه.<br/>
اینستاگرام رو تقریبا چهار یا پنج ساله که از نسخه‌ی وبش به جای اپلیکیشن استفاده میکنم. این هم دیگه برام جذابیت‌های زمان قبل رو نداره. خیلی شلوغ شده و دیگه اونجوری که دوست داشتم قبلا نیست. <br/>
دوتا مطلب رو اخیرا خوندم درباره‌ی دوری از سوشال مدیا، یک نوشته از محمدرضا شعبانعلی در روزنوشته هایش  [+](https://zaya.io/z21jx) و دیگری هم از محسن خاوری در ویرگول [+](https://zaya.io/onlwu) هر دو نوشته خوب نوشته بودن و دقیقا همین دغدغه‌ها و فکرها رو هم من الان دارم نسبت به سوشال مدیا. به ترک کردن موقت این فضاها فکر میکنم. یک شبه و به یکباره میتونم رها کنم و دیگه سر نزنم؟ نمیدونم. این ماه روی این ترک کردن میخوام زمان بگذارم. ماه دیگه حتما مینویسم که چه شد، آیا تونستم یا نه؟ البته این کوت رو هم دوست دارم درباره‌ی این تصمیم اضافه کنم «قاعده‌ی بنیادی این است که تا واپسین لحظه، همه چیز نوعی تدارک است. بنابراین باید خطر کرد و در خاطر داشت که هیچ تصمیمی قطعی و حتمی نیست.»

